# Laboratorio per il corso di Reti I (A.A. 2018/19) – Applicazione A 
 
Sviluppare in linguaggio C un’applicazione di rete, costituita da un programma server ed un programma client, in cui il programma server calcola media e varianza di una serie di numeri interi positivi forniti dal client, secondo le specifiche sotto indicate.
 
## SERVER 
 
* 1. Il programma server viene eseguito indicando sulla riga di comando la porta sulla quale mettersi in ascolto `$ programma_server <numero porta>`
* 2. I messaggi inviati dal server hanno una lunghezza massima di 512 caratteri, devono essere terminati da un carattere di andata a capo (`\n`), e hanno il formato generale `<Esito> <Tipo> <Contenuto> <Esito>` identifica l’esito positivo o negativo del messaggio e può assumere i valori `OK` ed `ERR`.  `<Tipo>` identifica il comando al quale la risposta fa riferimento, o la categoria di risposta. `<Contenuto>` è il contenuto della risposta. Le tre sezioni sono separate da un singolo spazio (carattere ASCII 32, 0x20).  
* 3. All’apertura della connessione il server manda un messaggio di benvenuto, nel formato `OK START <Messaggio>` ovvero la stringa `OK START`, seguita da uno spazio e da una stringa personalizzabile dal server. 
* 4. Il server si pone in attesa di un messaggio da parte del client. 
* 5. Il messaggio deve essere costituito da una stringa di testo nel formato `<Numero_dati> <dato1> <dato2> <datoN>` ovvero stringa con una serie di valori numerici interi positivi, terminata da un carattere di andata a capo (`\n`). Il primo valore indica il numero di dati presenti nella stringa, ed è seguito dai dati. Ad esempio: `4 11 21 9 11`
* 6. I messaggi del client sono costituiti da stringhe della lunghezza massima di 512 caratteri, terminate da un carattere di andata a capo (`\n`). 
* 7. Il server esamina il messaggio ricevuto e ne verifica la correttezza sintattica. Se il messaggio non è sintatticamente corretto risponde con il messaggio `ERR SYNTAX <messaggio>` ovvero la stringa `ERR SYNTAX` seguita da uno spazio e da un messaggio di testo che descrive la natura dell’errore, e chiude la connessione. 
* 8. Se il messaggio è sintatticamente corretto, il server verifica la correttezza semantica del messaggio, ovvero se il contatore è coerente con il contenuto del messaggio stesso.
   * a. Se il numero di dati letti è corretto e maggiore di zero, memorizza i dati e risponde con il messaggio `OK DATA <numero_dati_letti>` ovvero la stringa `OK DATA` seguita da uno spazio e da una stringa numerica che rappresenta il valore numero di dati estratti dal messaggio ricevuto.
   * b. Se il numero di dati letti non è corretto, ovvero non il valore dichiarato non è coerente con il contenuto del messaggio, il server risponde con il messaggio `ERR DATA <messaggio>` ovvero la stringa `ERR DATA` seguita da uno spazio e da un messaggio di testo che descrive la natura dell’errore, e chiude la connessione.
   * c. Se il numero di dati letti è uguale a `0`, ovvero il client aveva mandato il messaggio `0` il server elabora tutti i dati ricevuti e ne calcola la media e la varianza dei campioni.
      * Se media e varianza dei campioni possono essere calcolati correttamente, il server trasmette il messaggio `OK STATS <numero totale campioni> <media> <varianza>` dove il numero dei campioni è un intero, mentre media e varianza sono dei valori floating point. Ad esempio `OK STATS 15 11.23 2.28`
      * Se media o varianza dei campioni non possono essere calcolati correttamente, il server trasmette il messaggio `ERR STATS <Messaggio>` ovvero la stringa `ERR STATS`, seguita da uno spazio e da una stringa personalizzabile dal server che descrive la natura dell’errore.
* 9. Dopo aver ricevuto i dati (caso 8.a), il server torna al punto 4 in attesa di un nuovo messaggio del client. 
* 10. Dopo avere mandato il messaggio finale o aver mandato i messaggi di errore (casi 8.b e 8.c), il server chiude la connessione e si pone in attesa della richiesta di un nuovo client.
 
 
## CLIENT 
 
* 1. Il programma client viene eseguito indicando sulla riga di comando l’indirizzo IPv4 del server da contattare e la porta sulla quale contattarlo  `$ programma_client <indirizzo_server> <numero_porta>` 
* 2. Il client elabora sempre i messaggi che riceve dal server, ovvero non ne presenta il contenuto direttamente all’utente, ma rimuove qualsiasi delimitatore del protocollo e mostra all’utente l’informazione ricevuta in maniera chiara e contestualizzata  
* 3. Dopo l’apertura della connessione il client si aspetta di ricevere dal server il messaggio di benvenuto, nel formato `OK START <Messaggio>` ovvero la stringa `OK START`, seguita da uno spazio e da una stringa personalizzata dal server. Il messaggio deve avere una lunghezza massima di 512 caratteri ed è terminato da un carattere di andata a capo (`\n`) 
* 4. Il client presenta all’utente il messaggio del server, senza il delimitatore `OK START` che costituisce una parola chiave del protocollo di scambio e non fa parte del messaggio del server 
* 5. Il client spiega chiaramente all’utente lo scopo del programma, le opzioni a disposizione, il formato atteso e le modalità di funzionamento previsto.  
* 6. Il client sollecita l’utente ad inserire i numeri di cui deve essere calcolata media e varianza, secondo il criterio che preferisce (da tastiera, da file, uno alla volta, a gruppi).
   * a. Una volta verificata la congruità dei dati inseriti, in relazione allo scopo del programma, il client trasmette i dati al server all’interno di uno o più messaggi, secondo il formato descritto al punto 4 del server. I messaggi trasmessi devono essere sintatticamente e semanticamente corretti.
   * b. A seconda della modalità di inserimento dei dati, quando il client non ha più dati da trasmettere manda un messaggio con `0` (zero) dati, segnalando implicitamente l’attesa dei risultati da parte del server.
   * c. Dopo aver trasmesso ogni messaggio, il client si pone in attesa della risposta del server.
      * In caso di risposta positiva (`OK`), il client prosegue le sue operazioni, eventualmente dando riscontro del successo all’utente
      * In caso di errore (`ERR`), il client riporta all’utente l’eventuale messaggio del server (senza i delimitatori del protocollo), e chiude la connessione.
* 7. Dopo aver trasmesso ogni messaggio, il client si pone in attesa di una risposta da parte del server. Le risposte possibili sono:
   * a. `OK DATA <numero>`
   * b. `OK STATS <numero> <media> <varianza>`
   * c. `ERR DATA <messaggio>`
   * d. `ERR STATS <messaggio>` 
* 8. Se la risposta indica la corretta ricezione di dati (caso 7a), e il numero di dati ricevuti corrisponde al numero di dati trasmessi, il client torna al punto 5 (o al punto 6a se i dati dell’utente sono già stati raccolti) e manda un nuovo insieme di dati al server
* 9. Se la risposta indica la corretta ricezione di dati (caso 7a), ma il numero di dati ricevuti è diverso dal numero di dati trasmessi, il client segnala l’errore all’utente e torna al punto 6b per mandare al server il messaggio di fine dati “0”
* 10. Se il client ha spedito il messaggio di fine dati `0` e riceve come risposta l’elaborazione con successo (caso 7b), il client ne estrae le informazioni e le riporta all’utente in maniera opportunamente informativa, dopo di che chiude la connessione e termina l’esecuzione 
* 11. Se il client ha spedito il messaggio di fine dati `0` e la risposta indica un errore (caso 7d), il client lo comunica all’utente riportando il messaggio del server (senza i delimitatori del protocollo), insieme ad un eventuale messaggio da parte del client, dopo di che chiude la connessione e termina l’esecuzione
* 12. In ogni altro caso di errore (caso 7c e possibili casi non previsti), il client lo comunica all’utente riportando l’eventuale messaggio del server (senza i delimitatori del protocollo), insieme ad un eventuale messaggio da parte del client, dopo di che chiude la connessione e termina l’esecuzione
 
 
Entrambi i programmi devono gestire opportunamente tutti i possibili errori che si possono verificare in fase di apertura e chiusura delle connessioni. Entrambi i programmi devono operare in maniera tale da rispettare il protocollo previsto e reagire opportunamente a violazioni di tale protocollo. Tutti i messaggi scambiati sono costituiti da stringhe terminate da un carattere di andata a capo (‘\n’). Tutte le parole chiave sono rappresentate da caratteri maiuscoli. Entrambi i programmi client e server devono essere in grado in inter-operare con programmi analoghi che rispettino i requisiti elencati: per questo motivo i messaggi di rete devono rispettare rigorosamente i formati definiti. L’interoperabilità è un requisito fondamentale che verrà verificato in fase di valutazione. Ogni altro aspetto di interazione tra il client, il server e l’utente, può essere personalizzato a piacimento, ad esempio i messaggi a schermo di notifica o di errore, nei limiti dell’utilizzabilità del programma stesso. La definizione della modalità di acquisizione dati da parte del client viene lasciata alla scelta dello studente. 
 
### Esempi di comunicazione sulla rete 

> S: OK START Benvenuto, mandami i tuoi dati 

> C: 2 10 20

> S: OK DATA 2

> C: 1 12

> S: OK DATA 1

> C: 0

> S: OK STATS 3 14.0 28.0

----------------------------------------------------------------

> S: OK START Benvenuto, mandami i tuoi dati

> C: 1 10

> S: OK DATA 1

> C: 0

> S: ERR STATS Non posso calcolare la varianza di 1 campione
